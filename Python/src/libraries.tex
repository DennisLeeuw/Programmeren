Er zijn vele duizenden programmeurs op deze wereld die werken met Python. Vele programma's worden dagelijks in Python geschreven. Al deze programmeurs schrijven natuurlijk ook functies om hun leven makkelijker te maken en met het Internet is het eenvoudig om deze functies met elkaar te delen. Wat iemand anders al gedaan heeft hoeven wij niet meer te doen. Collecties van functies worden verzameld in een library die gedeeld kan worden.

Graag zouden we een simpele manier hebben om de code van anderen op ons systeem te installeren. Dat doen we door de libraries te verpakken als packages, zogenaamde modules die we binnen Python kunnen installeren met het commando \texttt{pip}. In dit hoofdstuk gaan we nader op \texttt{pip} in.

